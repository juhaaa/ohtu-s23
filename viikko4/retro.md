# Retrospektiivitekniikat

## Start, Stop, Continue, More of, Less of Wheel

Tässä tekniikassa retrospektiivin vetäjä piirtää paperille ison ympyrään ja jakaa sen viiteen otsikossa mainittuun kenttään. Tämän jälkeen tiimi saa esittää näkemyksiään kenttien perusteella esitettyihin kysymyksiin ja vetäjä kirjaa esitetyt kommentit edellämainittuihin kenttiin. Start- lohko on varattu niille ideoille, joita olisi halua alkaa toteuttaa, mutta eivät ole vielä käytössä. Stop- lohko kuvaa epäonnistuneita käytänteitä tai työtapoja, joiden käyttö pitäisi lopettaa. Continue sisältää hyvin toimivat käytänteet. More of- ja less of- lohkot sisältävät vastaukset kysymyksiin mitä pitäisi tehdä enemmän ja mitä vähemmän. Kun lohkot on täytetty, voidaan tiimin kanssa keskustella, miten tästä edetään.

## Glad, Sad, Mad

Retrospektiivitilaisuuden alussa jokainen osallistuja kirjaa esimerkiksi Post It- lapuille edellisen sprintin aikana ilmenneitä ongelmia, onnistumisia ja muita havaintoja. Tämän jälkeen jokainen saa vuorollaan esitellä muille omat lappunsa lyhyesti ja sijoittaa ne taululle skaalalle Glad, Sad, Mad oman tuntemuksensa mukaan. Tämän jälkeen samansisältöiset havainnot ryhmitellään ja tiimi saa äänestää, mitä asioista pidetään tärkeimpinä. Sen jälkeen havainnoista keskustellaan äänestyksen määräämässä järjestyksessä retrospektiivin vetäjän johdolla.
